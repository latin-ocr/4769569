Quae orationis particulae praepositiones nominantur a grammaticis, eae primo initio ui-
hil aliud, quam adverbia localia fuerunt. Testis est Homerus, in cujus carminibus
plurima inveniuntur exempla, quae id aperte docent. Linguae cuilibet id natura insi-
tum esse videtur, ut primum per singulas voces singulae exprimantur notiones. Casus
ipsi eidem notionum relationi indicandae inserviunt, ad quam praepositiones usurpau-
tur. Sic dicitur ¹sine praepositione τρέχω πεδίοιο, νέφος ἐφαίνετο ὀρέων, βαίνω πᾶσαν
τὴν ἡμέραν.

Quo majorem autem deinde homines operam collocant in animis pariter atque
ingeniis excolendis, eo major etiam fit linguae accessio. Tum non amplius orationem
quasi fluctuare patiuntur, sed singulas ejus partes accuratius definiunt simulque plenius
et perfectius loqui student. Qua re oratio non modo copiosior sed etiam adstrictior
aliquantoque contractior fit. Ut res enirn, latius patente sententia, distinctius dilucidius-
que exprimantur, partes illas, quarum aliae alias determinant, quasi vinculis adstringi
opus est. ltaque adverbia, quae inprimis determinandis verbis inserviunt, aut propius
ad verba accedunt, ut Hom. Iliad. 1. XIII, 368. τῷ δὲ Πρίαμος ’ὑπὸ τ’ἕσχετο, adeo-
que cum iis ipsis conglutinantur, ut Hom. Od. l. IV„ 6. ὑπέσχετο καὶ κατένευσε δω-
σεζαεναι, aut si substantivum quoddam vel pronomen determinant, iis sese admovent,aut
simul et verbo et nomini se conjungunt, ita ut bis collocentur. Et talia adverbia, quae
hoc modo conjungebantur, a grammaticis praepositiones suut nominatae. Neque im-
merito. Huic enim adverbiorum conjunctioni cum nominibus ipsis aut cum verbis ab
Homeri inde temporibus paullatim ita assuevit lingua, ut, ubi poctae postea liberiori
isto dicendi genere, quo ille, utentes praepositionem seorsim collocavissent a verbo, eam
distraxisse dicerentur. Praepositiones autem in Homero sunt ita comparata03 ut
aliae prorsus vim et virtutem adverbiorum teneant ,aliae jam ita, quemadmodum posterior
aetas eorum usum constituit, collocentur. Non forma, sed usu ot significatione distin-
gui solent , ut idem verbum nunc adverbium nunc praepositio sit existimanda.

1*

